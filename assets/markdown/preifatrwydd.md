# Preifatrwydd a diogelwch data

Wrth i chi ofyn cwestiwn neu roi gorchymyn i’r ap Macsen, bydd y neges yn cael ei drosglwyddo i weinydd pell i’w weithredu. Ni fydd y gweinydd hwn yn cadw recordiad o’ch llais na’ch testun. 

Os ydych yn dymuno cyfrannu recordiadau o’ch llais er mwyn gwella technoleg lleferydd Cymraeg mae modd i chi wneud hynny drwy CommonVoice Cymraeg. Mae eu telerau a’u hamodau hwy i’w gweld ar wefan CommonVoice Mozilla.

Sylwch, os ydych chi am helpu gwella ap Macsen, drwy recordio’r set brawddegau a geir o dan y tab Hyfforddi ar y ddyfais hon, fod y recordiadau hynny yn cael eu cadw a’u storio ar weinydd y project. Cânt eu cyhoeddi ar drwydded agored ganiataol fel rhan o set ddatblygu neu set brofi. Golyga hynny fod modd i unrhyw un arall ddefnyddio’r lleisiau hefyd heb gyfyngiad. Ni fydd enw nac unrhyw fanylion personol eraill ynghlwm wrth y lleisiau hyn.

At ddibenion cyfrif y nifer o bobl sy’n defnyddio ap Macsen, rydym yn cyfrif nifer y lawrlwythiadau a’r diweddariadau o’r Google Play Store,  ond nid ydym yn casglu manylion personol defnyddwyr. 

Am fanylion pellach am bolisi preifatrwydd a gwarchod data Prifysgol Bangor, ewch i’r wefan [https://www.bangor.ac.uk/about/cookies/index.php.cy](https://www.bangor.ac.uk/about/cookies/index.php.cy)